Pewnego ranka u trzydziestoletniego pisarza Józia pojawia się profesor Pimko. Potraktowany przez niego jak niedouczony gimnazjalista zmienia się siedemnastolełniego Józia Pimko posyła go do szkoły, w której pedagodzy robią Podopiecznym „pupę", czyli traktują ich jak dzieci. Podczas lekcji profesor Bladaczka wmawia klasie podziw i szacunek dla Słowackiego który „wielkim poetą był". Gałkiewicz z rozpaczą stwierdza, że ta poezja wcale go nie zachwyca, nauczyciel jest przerażony tym oburzającym stwierdzeniem. Po lekcjach Józio obserwuje pojedynek między Syfonem (Pylaszkiewiczem), ucieleśniającym stereotyp niewinnego Chłopięcia, i Miętusem (Miętalskim), dążącym do wcielenia się w równie stereotypową postać zdemoralizowanego, wulgarnego Chłopaka. Walka jest toczona na miny. Mimo że wygrywa ją Syfon, to Miętus dokonuje na koledze gwałtu przez uszy", czyli siłą go uświadamia.<br><br><br><br>

Józio zostaje przez Pimkę umieszczony w domu Młodziaków, którzy wyznają kult nowoczesności i zwalczają tradycyjne normy obyczajowe. Ich córka, szesnastoletnia Zuta, ma zgodnie z planem Pimki zauroczyć Józia i w ten sposób utrwalić jego niedojrzałość. Bohater ulega fascynacji pensjonarką, ale nie potrafi być tak nowoczesny jak ona. Zuta robi Józiowi „gębę", czyli narzuca mu sztuczną rołę zakochanego nastolatka, Dążąc do wyzwolena się, różnych "gąb", które przyprawiają Józiowi Pimko i Młodziakowie, bohater postanawia sprowadzić zniewalające go konwencje do absurdu, np. każe żebrakowi stać przed domem z gałązką w ustach, wkłada do pantofla Zuty muchę z oberwanymi skrzydełkami. Przy okazji odkrywa. że pensjonarka otrzymuje listy miłosne od różnych zakochanych mężczyzn. Józio w imieniu Zuty wysyła dwa identyczne zaproszenia na nocną randkę. Młodziakowie znajdują schowanego w szafie kolegę Zuty Kopyrdę, ale jako ludzie nowocześni okazują pobłażliwość i rozbawienie. Jednak odkrycie w drugiej szafie starego Pimki sprawia, że nie wiedzą, jak się zachować. Powstaje "kupa": Młodziakowie, ich córka, Kopyrda i Pimko tarzają się po podłodze, tworząc bezkształtne kłębowisko. <br><br><br><br>

Józio i Miętus uciekają na wieś. Trafiają do dworku Hurleckich. Miętus wpada w zachwyt na widok prostego parobka Walka, Chce się z nim "pobratać", ale Józio uderza lokajczyka w twarz i tym samym podkreśla tradycyjną dominację pana nad sługą. Zrozpaczony Miętus zmusza Walka do wymierzenia sobie policzka. Jest to jednak zachwianie hierarchii społecznej, przez co okoliczni chłopi zaczynają plotkować i drwić z „państwa". Józio po stanawia czym prędzej opuścić dwór. Miętus nie chce wyjechać bez Walka, a próba uprowadzenia parobka kończy się przyłapaniem. Walek zostaje osądzony o kradzież, państwo biją go za karę i tresują w usługiwaniu, podjudzeni chłopi buntują Się i wdzierają się do dworu, razem z "państwem" tworząc kolejną "kupę". Józio ucieka, przypadkowo zabierając kuzynkę Zosię. Bohater znowu zyskuje "gębę" — skoro porwał pannę, musi zachowywać się jak zakochany. Dochodzi do wniosku, że "nie ma ucieczki przed gębą, jak tylko w inną gębę, a przed człowiekiem schronić się można jedynie w objęcia innego człowieka. Przed pupą zaś w ogóle nie ma ucieczki".